# Reflektion

Jag inleder med den största lärdomen från denna uppgift; att hålla en hög, eller i alla fall inte alltför låg, kodkvalité är för en novis (och kanske även för mer erfarna) en riktig utmaning. Även om man läst på innan och försökt ta till sig de olika begreppen och vad man ska tänka på, så snubblar man hela tiden till och avviker från det som i teorin låter så självklart och genomförbart. Det är svårt att vara objektiv när det gäller det man själv skrivit, men om jag försöker så tycker jag ändå att namngivningen har varit ok. Jag tycker att de flesta variabelnamn talar för sig själva och beskriver vad de innehåller/används till. Men detta kan ju komma sig av att det är jag själv som skapat dem och förstår dem. För någon annan finns det säkerligen namn som är lite diffusa. Något som visat sig höra till det svårare är att skapa funktioner med hög kodkvalité, så som den är definierad i boken. Storleksmässigt är jag ändå något på spåren, då  min längsta funktion landade på 24 rader, vilket jag efter vidare granskning skulle kunna förkortat ytterligare. Något det var lite värre ställt med som 4 av 5 av de största funktioner abröt mot var det som beskrivs i boken som __Blocks and Indenting__. Jag har haft svårt att hålla mig till enbart en nivå av indentering, slänger gärna in en if-sats i en for loop eller liknande. Här är det kanske lämpligt att se över sina strukturer och försöka bryta ut sektioner i den nästlade koden för att få ett renare slutresultat. Att hålla samma __abstraktionsnivå__ vill jag också säga att jag följt hyfsat, kanske att det slunkigt in ngt lite för konkret i metoder som annars bara innehöll ytterligare metodanrop, men på det stora hela ändå ok. Det finns helt klart en förbättringspotetntial och ser fram emot att få in kodkvalitéaspekten som en mer naturlig och integrerad del i kodandet. Träning ger färdighet!